---
title: "Despre noi"
draft: false
hide_edit_btn: true
---

Lipsa împlinirii academice a adolescenților le împiedică incluziunea socială și economică ulterioară și le afectează calitatea vieții. Aceasta este o problemă adesea înrădăcinată în adversități și inegalități inerente, și menținută prin lipsa serviciilor adecvate, cum ar fi educația pentru sănătatea mintală și programele de consolidare a rezilienței. Acest lucru devine evident mai ales în cazul grupurilor deosebit de vulnerabile, cum ar fi adolescenții care se confruntă deja cu probleme de sănătate mintală, ale căror nevoi specifice nu sunt abordate în niciun fel de sistemul educațional românesc. Astfel, ne propunem să folosim strategii bazate pe dovezi, sensibile din punct de vedere cultural, pentru a răspunde nevoilor adolescenților prin educație și abilitare în sănătatea mintală.

### Obiectivele Proiectului SCHOLARS

SCHOLARS își propune:
- (1) investigarea tiparelor de asociere între simptomatologie și performanța academică,
- (2) dezvoltarea unei intervenții pentru promovarea rezilienței academice și a alfabetizării sănătății mintale în rândul tinerilor vulnerabili, și 
- (3) creșterea gradului de conștientizare socială și reducerea stigmatizării asociate problemelor de sănătate mintală.

Având în vedere aceste obiective, proiectul este în conformitate cu prioritățile de sănătate mintală pentru Europa, elaborate de Organizația Mondială a Sănătății.

### Rezultate așteptate în urma proiectului SCHOLARS

- (1) Să răspundă întrebărilor de cercetare empirică referitoare la legătura dintre reziliența academică și tipare de adversitate. Mai important, ne așteptăm să determinăm factorii de protecție care îi fac pe adolescenții cu probleme de sănătate mintală rezilienți din punct de vedere academic. De asemenea, ne așteptăm să oferim noi perspective teoretice prin modelarea longitudinală a efectelor academice în cascadă diferențiale pentru adolescenții cu diferite adversități sau simptomatologii.
Să furnizeze date epidemiologice, indisponibile în prezent, cu privire la prevalența tulburărilor de sănătate mintală în rândul adolescenților români în urma utilizării unui eșantion reprezentativ la nivel național.
Să transpună rezultatele și liniile directoare de bune practici obținute în cadrul proiectului actual în soluții pe termen lung, cu impact societal. În același timp, ne așteptăm ca, pe parcursul evoluției proiectului, SCHOLARS să contribuie la creșterea conștientizării sociale cu privire la sănătatea mintală și reziliența academică, și la destigmatizarea afecțiunilor de sănătate mintală în rândul tinerilor români. Ne așteptăm, de asemenea, să creștem conștientizarea socială cu privire la alți factori care îi expun pe tineri la un risc semnificativ de vulnerabilitate emoțională și le împiedică creșterea personală, cum ar fi cele asociate categoriilor sociale stigmatizate, cu precădere, minorități etnice sau sexuale. 
- (2) Să dezvolte o nouă platformă digitală integrată care să găzduiască instrumentul de audit școlar pentru examinarea sănătății mintale și a rezistenței academice, ce să faciliteze colectarea rapidă a datelor și îndrumare pentru elevi, precum și pentru personalul școlii. De asemenea, ne așteptăm să livrăm produse disponibile și ușor aplicabile, care pot contribui direct la extinderea soluțiilor propuse, la nivel național.
Să dezvolte intervenția SCHOLARS, integrând eforturile anterioare, centrată pe alfabetizarea în domeniul sănătății mintale ca factor esențial care stă la baza rezistenței academice. Intervenția SHOLARS dezvoltată în cadrul acestui proiect va fi pusă la dispoziția cercetătorilor și educatorilor interesați, pentru a asigura continuarea implementării acesteia la nivel local, național și internațional.
- (3) Să îmbunătățească semnificativ cariera tinerilor cercetători și doctoranzilor care vor fi implicați constant în toate activitățile planificate și vor beneficia de participarea activă într-un mediu stimulant de înaltă calitate științifică. În cadrul acestui proiect, ne străduim, de asemenea, să promovăm un mediu egalitar, având ca scop promovarea și facilitarea carierei tinerelor cercetătoare și doctorandelor.
- (4) Să furnizeze rezultate științifice de înaltă calitate, care să contribuie la progresul cunoștințelor științifice în psihologie și științele educației și să sprijine participarea activă a României în Spațiul European de Cercetare, precum și în comunitatea științifică internațională.



